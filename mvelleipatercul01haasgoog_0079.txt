ἱ msromAE ROMANAE 11, so. os

cum prius despondente ei Nerone, cui ante nupta fuerat,
Liviam, auspicatis reipublicae ominibus duxisset eam uxo·
rem, Pompeio Siciliaeque bellum intulit. Sed virum hu· 3
mana ope invictum graviter eo ternpore fortuna concussitz
quippe longe maiorem partem classis circa Veliam Pali-
nurique promontorium adorta vis Africi laceravit ac dis-
tulit. Ea patrando bello mora fuit, quod postea dubia et4
interdum ancipiti fortuna gestum est. · nam et classis eodem
loco vexata est tempestate et ut navali primo proelio apud
Mylas ductu Agrippae pugnatum prospere, ita inopinato
classis adventu gravis sub ipsius Caesaris oculis circa
Tauromenium accepta cladesz' neque ab ipso periculum
abfuit. Legiones, quae cum Cornificio erant legato Gae—
sariS, expositae in terram, paene. a Pompeio oppressae
sunt. Sed ancipitis fortuna temporis mature virtute cor- 5
recta= explicatis quippe utriusque partis classibus paene
omnibus exutus 'navibus Pompeius Asiam fuga petivit
iussuque M. Antoni, cuius opem petierat, dum inter du-
cem et supplicem tumultuatur et nunc dignitatem retinet,
nunc vitam precatur, a Titio iugulatus est, cui in tantum ·
duravit hoc facinore contractum odium, ut mex ludos ιιι
theatro Pompei faciens execratione populi spectaculo,
quod praebebat, pelleretur.

LXXX. Acciverat gerens contra Pompeium bellum 1⁴
ex Africa Caesar Lepidum cum duodecim semiplenis le-
gionibus. Hic vir omnium vanissimus neque ulla virtute 2
tam longam fortunae indulgentiam meritus exercitum Pom-
pei, quia propior fuerat, sequentem non ipsius sed Cae- ,
saris auctoritatem ac fidem, sibi iunxerat inflatusque am-
plius viginti legionum numero in id furoris processerat,
utinutilis alienae victoriae comeS, quam diu moratus erat
· dissidendo in consiliis Caesaris et semper diversa hie,
‘quae aliis placebant, dicendo, totam victoriam ut suam
interpretabatur audebatque denuntiare Caesari , excederet
Sicilia. Non ab Scipionibus aliisque veteribus Romanorum 3
ducum quicquam ausum patratumque fortius quam tunc
a Caesare= quippe cum inermis et lacernatus esset, praeter
nomen nihil trahens ingressus castra Lepidi, evitatis quae

